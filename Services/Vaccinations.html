<!DOCTYPE html>
<html dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Vaccinations</title>
    <link rel="stylesheet" href="Vaccinations.css">
</head>
<body>
    <div id="navbar">
    <div class="dropdown">
        <button onclick="myFunction()" class="dropbtn">תפריט</button>
        <div id="myDropdown" class="dropdown-content">
            <a href="#1">מהו חיסון</a>
            
            <a href="#2">איזה מין חיסונים פותחו נגד קורונה</a>
            
            <a href="#3">ההבדלים בין החיסון של פייזר לזה של מודרנה</a>
            
            <a href="#4">האם החיסון יכול לשנות את החומר הגנטי</a>
            
            <a href="#5">איך החיסון הופץ כלכך מהר</a>
            
            <a href="#6">האם החיסונים יעילים גם כשמדובר במתחסנים מבוגרים ובמי שסובלים ממחלות רקע שונות</a>
            
            <a href="#7">כמה זמן צריך לחכות בין המנה הראשונה של החיסון למנה השנייה</a>
            
            <a href="#8">התחסנתי בחיסון של פייזר - כעבור כמה זמן יש לי הגנה</a>
            
            <a href="#9">קיבלתי שתי מנות חיסון. לכמה זמן יש לי הגנה</a>
            
            <a href="#10">האם החיסון בטוח</a>
            
            <a href="#11">תופעות הלוואי לפי המחקר של פייזר</a>
            
            <a href="#12">מאיזה גיל אפשר להתחסן</a>
            
            <a href="#13">את מי אסור לחסן בשלב הזה</a>
            
            <a href="#14">האם ניתן חיסון למחלימים מקורונה</a>
            
            <a href="#15">באילו מקרי אלרגיה יש להתייעץ עם הרופא המטפל בנוגע לחיסון</a>
            
            <a href="#16">באילו מקרי אלרגיה מותר</a>
            
            <a href="#17">מה בנוגע למטופלים שסובלים ממערכת חיסון מוחלשת</a>
            
            <a href="#18">האם מותר לקבל חיסונים אחרים יחד עם חיסון נגד קורונה</a>
            
            <a href="#19">האם אני עלול לחלות בקורונה בעקבות החיסון</a>
            
            <a href="#20">האם החיסון מונע הדבקה בקורונה</a>
            
            <a href="#21">התחסנתי - האם עליי לעטות מסכה</a>
            
            <a href="#22">האם גם מתחסנים צריכים להיכנס לבידוד</a>
            
            <a href="#23">האם לפני קבלת החיסון כדאי לעשות בדיקה סרולוגית</a>
            
            <a href="#24">מקור</a>

            <a href="#">קפיצה לתחילת העמוד</a>

            <a href="/index.html">חזרה לקורונה פורטל</a>
            
        </div>
    </div>
</div>


    <script>
        /* When the user clicks on the button,
        toggle between hiding and showing the dropdown content */
        function myFunction() {
          document.getElementById("myDropdown").classList.toggle("show");
        }

        // Close the dropdown menu if the user clicks outside of it
        window.onclick = function(event) {
          if (!event.target.matches('.dropbtn')) {
            var dropdowns = document.getElementsByClassName("dropdown-content");
            var i;
            for (i = 0; i < dropdowns.length; i++) {
              var openDropdown = dropdowns[i];
              if (openDropdown.classList.contains('show')) {
                openDropdown.classList.remove('show');
              }
            }
          }
        }
        
        
        // When the user scrolls the page, execute scrollSticky
        window.onscroll = function() {scrollSticky()};

        // Get the navbar
        var navbar = document.getElementById("navbar");

        // Get the offset position of the navbar
        var sticky = navbar.offsetTop;

        // Add the sticky class to the navbar when you reach its scroll position. Remove "sticky" when you leave the scroll position
        function scrollSticky() {
          if (window.pageYOffset >= sticky) {
            navbar.classList.add("sticky")
          } else {
            navbar.classList.remove("sticky");
          }
        }
    </script>


    <div id="1">
        <h1>מהו חיסון?</h1>
        <pre>
            כדי להבין כיצד פועל חיסון נגד מחלה צריך קודם כול להבין כיצד מתגונן הגוף באופן טבעי בפני מחלות.
            באופן כללי, בעת חשיפה למזהם - למשל, נגיף או חיידק – מגייס הגוף את המערכת החיסונית שלו ובין היתר מייצר נוגדנים שתפקידם הוא לנטרל את המזהם הפולש.
            התהליך הזה אינו מיידי, אלא נמשך בין כמה ימים לשבועיים מרגע החשיפה לגורם המזהם.
            במקביל נוצר בגוף גם זיכרון חיסוני כלפי אותו המזהם, כך שבחשיפה חוזרת אליו בעתיד כבר תהיה מערכת החיסון שלנו מוכנה לקראתו וכך תמנע מחלה, או שהמחלה תהיה קלה.
            במתן חיסון למעשה מחקים את התהליך הטבעי הזה באופן מבוקר.
            באמצעות החיסון מחדירים לגוף את ה"אנטיגן", שהוא האורגניזם מחולל המחלה - כמו נגיף או חיידק
            לעיתים מחדירים את מחולל המחלה בשלמותו (עם שינויים מסוימים) ולעיתים רק חלקים ממנו.
            באופן כזה מאפשר החיסון לגוף לייצר נוגדנים בלי לחלות במחלה עצמה.
            בדומה להתחסנות בעקבות מחלה, גם חיסון מעניק זיכרון חיסוני והגנה ארוכת טווח.
            זהו חיסון פעיל, שבו מדרבנים את הגוף ליצור נוגדנים.
        </pre>
    </div>
    <div id="2">
        <h1>איזה מין חיסונים פותחו נגד קורונה?</h1>
        <pre>
            בישראל החלו לחסן את האוכלוסייה בחיסונים של פייזר ושל מודרנה נגד קורונה, שאושרו לשימוש על ידי ה־FDA (מנהל המזון והתרופות האמריקאי).
            שני החיסונים מבוססים על אותה הטכנולוגייה ודומים במהותם.
            קיימות כמה טכנולוגיות ליצירת חיסונים. לכל שיטה יתרונות וחסרונות.
            החיסונים לקורונה של פייזר ושל מודרנה אינם משתייכים לקטגוריות הקלאסיות של חיסון "חי" או של חיסון "מומת"
            אלא לטכנולוגיה של mRNA (קיצור של messenger RNA ובעברית: RNA שליח).
            הטכנולוגיה הזאת מוכרת ברפואה כבר כעשור.
        </pre>
    </div>

    <div id="3">
        <h1>ההבדלים בין החיסון של פייזר לזה של מודרנה</h1>
        <pre>
            מעטפת השומנים ש"אורזת" את חלקיק ה־mRNA שליח שונה בחיסון של מודרנה ממעטפת השומנים שבחיסון של פייזר.
            בגלל ההבדל הזה אפשר לשמור את החיסון של מודרנה בהקפאה של מינוס 20 מעלות בלבד,
            ואילו את החיסון של פייזר יש לשמור בטמפרטורה של מינוס 70 מעלות.
            יתר על כן, לאחר ההפשרה ניתן לשמור את החיסון של מודרנה במקרר רגיל במשך חודש, 
            ואילו את החיסון של פייזר ניתן לשמור במקרר במשך 5 ימים בלבד.
        </pre>
    </div>

    <div id="4">
        <h1>היו שטענו שהחיסון משנה את החומר הגנטי של המתחסנים ועלול לגרום למוטציות...</h1>
        <pre>
            לטענות האלה אין שום בסיס. החומר הגנטי שלנו נמצא בגרעין של התאים שלנו,
            ואילו התהליך שבו נוצר החלבון של הנגיף (באמצעות החיסון) מתרחש מחוץ לגרעין התא ואינו קשור לחומר הגנטי שבגרעין.
            זמן מה לאחר שמסתיים התהליך של יצירת החלבון מתפרק ה־mRNA ונעלם מגופנו.
        </pre>
    </div>

    <div id="5">
        <h1>איך זה שהחיסון הגיע לשלב ההפצה כל כך מהר? האם לא עשו "קיצורי דרך"?</h1>
        <pre>
            יש לזכור שטכנולוגיית ה־mRNA כבר הייתה קיימת (היא פותחה, בין היתר, כדי להתמודד עם מחלות שמחוללים נגיפים אחרים ממשפחת הקורונה כמו סארס ומרס).
            פיתוח הטכנולוגיה הזאת רק הואץ בעקבות המגפה הנוכחית.
            כל השלבים הנדרשים בפיתוח החיסון נעשו כנדרש, ועקב השכיחות הרבה של המחלה לא היה צורך בהמתנה של שנים עד לקבלת תוצאות.
            זאת בניגוד לבדיקת השפעתו של חיסון למחלה נדירה שמתרחשת לעיתים רחוקות.
            במקרה כזה יש צורך במספר גדול הרבה יותר של משתתפים ובמעקב ממושך יותר עד שיאותרו חולים במחלה הנחקרת.
            כאמור, מכיוון ששכיחות הקורונה רבה ניתן היה לקבל תוצאות במהירות.
        </pre>
    </div>

    <div id="6">
        <h1>האם החיסונים יעילים גם כשמדובר במתחסנים מבוגרים ובמי שסובלים ממחלות רקע שונות?</h1>
        <pre>
            כן. במחקרים נכללו גם מבוגרים וגם מי שסובלים ממחלות רקע.
            מדובר באנשים שמצויים בסיכון מוגבר לסבול ממחלה קשה בעקבות הידבקות בקורונה.
            אלה האנשים שהכי חשוב למנוע את הידבקותם בקורונה, וגם אצלם הפגינו החיסונים יעילות גבוהה.
        </pre>
    </div>

    <div id="7">
        <h1>כמה זמן צריך לחכות בין המנה הראשונה של החיסון למנה השנייה?</h1>
        <pre>
            בחיסון של פייזר המנה השנייה צריכה להינתן 21 יום לפחות לאחר המנה הראשונה.
            בחיסון של מודרנה - בהפרש של 28 יום לפחות.
            מי שקיבל מנה ראשונה של חיסון מסוג אחד צריך שגם המנה השנייה תהיה מאותו הסוג בדיוק.
        </pre>
    </div>

    <div id="8">
        <h1>התחסנתי בחיסון של פייזר - כעבור כמה זמן יש לי הגנה?</h1>
        <pre>
            רוב החיסונים מצריכים שתי מנות, חלק - רק מנה אחת.
            החיסונים של פייזר ושל מודרנה ניתנים בשתי זריקות (מנות).
            במהלך הבדיקות שעשתה חברת פייזר לחיסון שפיתחה הוכחה כאמור יעילות של 95% החל מכשבוע לאחר מתן המנה השנייה (שהוזרקה 3 שבועות אחרי המנה הראשונה.
            מכאן ההנחיה לקבל את החיסון השני בהפרש של 21 יום לפחות מהחיסון הראשון).
            במהלך הבדיקות גם התברר כי כשבועיים לאחר קבלת המנה הראשונה הושגה הגנה של כ־50%.
            עם זאת יש להדגיש שכלל לא ברור כמה זמן נמשכת ההגנה החלקית של החיסון הראשון.
            הסיבה: 21 יום לאחר קבלת המנה הראשונה ניתנת מנת החיסון השנייה.
            שום נסיין לא נשאר עם מנת חיסון אחת בלבד מעבר לתקופה של 21 יום, שכן המחקר כלל לא תוכנן לבדוק יעילות של מנת חיסון אחת בלבד.
            לכן לא ניתן לקבוע שמנת חיסון אחת מקנה הגנה של כ־50% למשך יותר מאשר שלושה שבועות.
        </pre>
    </div>

    <div id="9">
        <h1>קיבלתי שתי מנות חיסון. לכמה זמן יש לי הגנה?</h1>
        <pre>
            לשאלה הזאת אין עדיין תשובה.
            מי שחלה בקורונה והחלים מחוסן מפניה למשך כמה חודשים לפחות
            (האירועים של הדבקה חוזרת הם מועטים ביותר ביחס לעשרות המיליונים שכבר חלו במחלה ברחבי העולם)
            אך לא ניתן להסיק מכך בוודאות בנוגע לחיסון.
            מעקב ממושך ייתן מענה לשאלה אם בעתיד יהיה צורך להתחסן שוב ושוב, בדומה להרבה חיסונים אחרים.
        </pre>
    </div> 

    <div id="10">
        <h1>האם החיסון בטוח?</h1>
        <pre>
            ניטור תופעות הלוואי הוא חלק מרכזי בכל פיתוח של חיסון חדש, והן מדורגות ל־3 דרגות חומרה:
            קלות, בינוניות וחמורות.
            לניטור הזה אחראית חברה חיצונית עצמאית ולא החברה המייצרת כדי להבטיח נתונים מדויקים נטולי הטיות
        </pre>
    </div>

    <div id="11">
        <h1>תופעות הלוואי לפי המחקר של פייזר (השוואה בין מנה 1 למנה 2)</h1>
        <pre>
            בקבוצה של בני 55 ויותר נצפה חום ב־1% מהמתחסנים לאחר המנה הראשונה, לעומת 11% במנה השנייה

            עייפות נצפתה ב־34% מהמקרים לאחר המנה הראשונה וב־51% לאחר המנה השנייה (יש לציין שגם כ־20% ממקבלי הפלצבו התלוננו על עייפות)

            על כאבי ראש דיווחו כ־25% מהמתחסנים לאחר קבלת המנה הראשונה, לעומת 39% לאחר קבלת המנה השנייה (וכ־17% ממקבלי הפלצבו)

            על כאבי שרירים דיווחו כ־4% ממקבלי המנה הראשונה לעומת 29% ממקבלי המנה השנייה
            על כאבי מפרקים דיווחו כ־9% ממקבלי המנה הראשונה לעומת 19% ממקבלי המנה השנייה.

            כאמור, תופעות הלוואי - ברובן - הוגדרו "קלות" (קיים סרגל מקובל לדירוג עוצמתן של תופעות הלוואי), ואלה חלפו בתוך ימים ספורים.

            יש לזכור כי ככל שמתרחב מעגל המתחסנים אנו צפויים לשמוע על דיווחים נוספים,
            שלא כולם קשורים בהכרח לחיסון, אך בכל מקרה המערכות מגויסות לחקור ולהתריע על כל תופעה חריגה.

        </pre>
    </div>

    <div id="12">
        <h1>מאיזה גיל אפשר להתחסן?</h1>
        <pre>
            בחיסון של פייזר - מגיל 16. בחיסון של מודרנה - מגיל 18.
            עם זאת משרד הבריאות קבע שבמצבים מסוימים ניתן לשקול מתן חיסון גם למי שטרם מלאו להם 16 שנים.
            מדובר במצבים שבהם מעריכים כי בני הנוער מצויים בסיכון לתחלואה קשה ואף למוות כתוצאה מהדבקה בנגיף הקורונה וכי הסיכון הזה גדול מהסיכון הטמון בחיסון.
            
            עם זאת, במשרד הבריאות מדגישים שבכל הנוגע למי שטרם מלאו להם 16 שנים
            אין מידע על יעילות התרופה, על בטיחותה ועל המינון המומלץ וכי הסוגיות האלה נחקרות כעת.

            האיגוד הישראלי לרפואת ילדים פירסם ב־27 בינואר 2021 את המלצותיו בנוגע לחיסון ילדים שטרם מלאו להם 16 שנים.
            לפי האיגוד, בנסיבות הבאות יש לשקול מתן חיסונים לבני 12 שנים ויותר:

            1. אם הם מתגוררים בבית שבו חי אדם שסובל מדיכוי חיסוני חמור.

            2. אם הם סובלים מאחד או יותר מהמצבים הבאים:
            א. השמנת־יתר חמורה (BMI שהוא מעל אחוזון 99 לגיל).

            ב. הפרעות נוירו־התפתחותיות כמו פרכוסים וסינדרומים מולדים.

            ג. סוכרת.

            ד. מחלת ריאות כרונית קשה (לא כולל אסתמה מאוזנת).

            ה. מצב של דיכוי חיסוני (כולל מטופלים בתרופות ביולוגיות ובתרופות לדיכויה של מערכת החיסון).

            ו. מחלות ממאירות.

            ז. אי־ספיקת לב או יתר לחץ דם ריאתי.

            ח. אי־ספיקת כליות.
        </pre>
    </div>

    <div id="13">
        <h1>את מי אסור לחסן בשלב הזה?</h1>
        <pre>
לפי ההנחיות המעודכנות של משרד הבריאות, בשלב הזה אסור לחסן את האוכלוסיות הבאות:
            <li>ילדים ובני נוער עד גיל 16 (בחיסון של מודרנה: עד גיל 18). שימו לב לפסקה הקודמת. מפורטות בה הנסיבות שבהן מומלץ לחסן בני 12 שנים עד 16 שנים.</li>
            <li>מי שפיתחו תגובה אלרגית חמורה ומיידית - בתוך שעה (אנפילקסיס) - למנה קודמת של חיסון נגד קורונה או לכל אחד ממרכיביו.</li>
            <li> מטופלים הסובלים מתגובה אלרגית חמורה ומיידית לכמה תרופות שניתנו בהזרקה (מטופלים שסבלו מתגובה אנפילקטית לתרופה מוזרקת בודדת ניתן לחסן לפי שיקול דעת רפואי).</li>
            <li>מי שהייתה להם תגובה אלרגית חמורה ומיידית לאלרגן שאינו ידוע (אנפילקסיס אידיופטי).</li>
            <li>מי שסובלים מתסמונת שפעול תאי פיטום (סוג של אלרגיה).</li>
            <li>מי שסובלים ממחלה חריפה, כולל חום של יותר מ־38 מעלות.</li>
            <li>כמו כן מומלץ לתת חיסונים אחרים לפחות 7 ימים לפני קבלת החיסון לקורונה או לפחות 7 ימים לאחריו.</li>         
        </pre>
    </div>  

    <div id="14">
        <h1>האם ניתן חיסון למחלימים מקורונה?</h1>
        <pre>
            לפי החלטת משרד הבריאות מחודש מרס 2021, ניתן לחסן גם מחלימים מקורונה.
            למחלימים שלא חוסנו תינתן מנת חיסון אחת לאחר שעברו 3 חודשים לפחות ממועד ההחלמה שלהם.
            במקרה כזה, תוקף תעודת ההחלמה יעודכן ל־6 חודשים החל מ־7 ימים לאחר קבלת החיסון.

            אנשים שאומתו לנגיף אחרי קבלת מנת חיסון אחת יוכלו לקבל את המנה השנייה 3 חודשים לפחות אחרי שהוגדרו מחלימים. 
            מחלימים שאובחנו על פי בדיקה סרולוגית - ניתן לחסן אותם במנה אחת בכל מועד.
        </pre>
    </div>  

    <div id="15">
        <h1>באילו מקרי אלרגיה יש להתייעץ עם הרופא המטפל בנוגע לחיסון?</h1>
        <pre>
            מי שהגיבו בעבר בתגובה אנפילקטית לתרופה אחת או לחומר מוזרק אחד צריכים להתייעץ עם הרופא המטפל לפני קבלת החיסון.

            אם בתוך 4 שעות מקבלת המנה הראשונה המטופלים סבלו מאחד או יותר מהתסמינים הבאים,
            יש להתייעץ עם הרופא המטופל בנוגע לקבלת המנה השנייה: 
            <li>תסמינים במערכת העור (פריחה, גרדת, חרלת, אודם בפנים).</li>
            <li>תסמינים במערכת הנשימה (קוצר נשימה, שיעול טורדני, צפצופים).</li>
            <li>תסמינים במערכת הלב וכלי הדם (דופק מהיר או ירידה בלחץ הדם).</li>
            <li>תסמינים במערכת העיכול (בחילה, הקאה, שלשול).</li>

            אם הוחלט לחסן את מי שסבלו מאחד או יותר מהתסמינים האלה,
            עליהם ליטול תכשיר אנטי־היסטמיני מדור שני (כמו לורטדין, אריוס וטלפסט) שעה לפני מתן החיסון.
            החיסון יינתן במתקן שבו נוכח רופא, והמתחסנים יישארו להשגחה במשך שעה.

            דוגמאות לאנשים שאין מניעה לחסן אותם (בתנאי שהם אינם נכללים באוכלוסיות שצוינו למעלה)
            <li>אנשים הסובלים ממחסור באנזים G6PD.</li>
            <li>אנשים הסובלים מדיכוי חיסוני מסיבה כלשהי.</li>
            <li>נשאי HIV וחולי איידס.</li>
            <li>אנשים שסבלו מפריחה מפושטת ומגרד בתגובה לטיפול שקיבלו בעירוי.</li>
        </pre>
    </div>  

    <div id="16">
        <h1>באילו מקרי אלרגיה מותר?</h1>
        <pre>
            אין מניעה לחסן מטופלים שהגיבו בעבר בתגובה אלרגית בכל דרגת חומרה לחומר ספציפיידוע, אם אינו ממרכיבי התרכיב:
            למשל מזון, תרופות שנלקחות בבליעה, חומר ניגוד רנטגני (בבליעה או בהזרקה), עקיצות חרקים, אלרגנים נשאפים, לטקס.

            במקרים של אנפילקסיס לאחד מהאלרגנים האלה או אם המטופל הונחה על ידי גורם רפואי לשאת מזרק אפינפרין (אפיפן), מומלצת השגחה למשך 30 דקות לאחר מתן התרכיב.

            ניתן לחסן במנה שנייה אנשים שסבלו מכל תופעה אחרת (למעט אנפילקסיס) אחרי המנה הראשונה,
            כולל תגובה אלרגית שהופיעה אחרי 4 שעות ויותר, כולל אם הופיעו תחושת נימול ושיתוק בעצב הפנים (פציאליס).
        </pre>
    </div> 

    <div id="17">
        <h1>מה בנוגע למטופלים שסובלים ממערכת חיסון מוחלשת?</h1>
        <pre>
            מכיוון שהחיסון החדש לקורונה אינו מבוסס על נגיף חי, אין סכנה שהוא יתרבה בגוף, ולכן ניתן לתת את החיסון גם למי שסובלים ממערכת חיסון מוחלשת.

            כידוע, מי שסובלים ממערכת חיסון מוחלשת הם בסיכון גבוה למחלה קשה ולמוות אם יידבקו בנגיף הקורונה, ולכן מומלץ לחסן אותם

            עם זאת יש לזכור כי ייתכן שמערכת החיסון של האנשים האלה לא תצליח לייצר נוגדנים בהיקף הרצוי, ויעילות החיסון במקרה כזה עלולה להיות פחותה.
        </pre>
    </div>

    <div id="18">
        <h1>האם מותר לקבל חיסונים אחרים יחד עם חיסון נגד קורונה?</h1>
        <pre>
            ההמלצה היא לא לקבל חיסון אחר בשבוע שלפני קבלת החיסון לקורונה ובשבוע שלאחר קבלת החיסון לקורונה.
            המטרה העיקרית של ההנחיה הזאת היא למנוע מצב שבו תגובות חריגות לחיסון אחד ייוחסו בטעות לחיסון האחר.
            אולם אם קיים צורך דחוף לקבל חיסון אחר (למשל נגד כלבת או נגד טטנוס), ניתן לתת אותו גם בסמוך לקבלת חיסון נגד קורונה.
        </pre>
    </div>

    <div id="19">
        <h1>האם אני עלול לחלות בקורונה בעקבות החיסון?</h1>
        <pre>
            ממש לא, שכן לא מדובר בחיסון חי, אלא ברכיב חלבון אחד של הנגיף שאינו מסוגל להתרבות ולגרום למחלה.
        </pre>
    </div>

    <div id="20">
        <h1>האם החיסון מונע הדבקה בקורונה?</h1>
        <pre>
            במחקרים הקליניים לקראת אישור החיסון בדקו רק אם החיסון מונע התפתחות של מחלת קורונה סימפטומטית.
            לא נבדק אם החיסון מונע גם הידבקות במחלת קורונה א־סימפטומטית.
            מפרסום של פייזר  ב־11 במרס 2021 - המתבסס על נתונים שהתקבלו ממשרד הבריאות הישראלי - עולה שהחיסון מונע ביעילות רבה (94%) הדבקה א־תסמינית בנגיף הקורונה.
            מאותו פרסום עולה כי החיסון מונע ביעילות רבה עוד יותר (לפחות 97%) הדבקה תסמינית בקורונה, מחלה קשה או קריטית, אשפוזים ומוות.
            שיעורי היעילות האלה מתקבלים שבועיים לאחר קבלתה של מנת החיסון השנייה.
        </pre>
    </div>


    <div id="21">
        <h1>התחסנתי - האם עליי לעטות מסכה?</h1>
        <pre>
            בהמשך למה שנכתב בסעיף האחרון, עדיין מומלץ גם למתחסנים לנקוט את כל אמצעי הזהירות הידועים
            (מסכות, ריחוק חברתי, שמירה על היגיינה) כדי לשמור על שולי ביטחון רחבים.

            זוהי גם ההמלצה למחלימים ממחלת קורונה, אף על פי שקרוב לוודאי הנוגדנים מספקים להם הגנה מהמחלה למשך כמה חודשים לפחות.
            ברגע שנגיע למסה גדולה של מחוסנים (הודות לחיסון או בעקבות החלמה מהמחלה), קרוב לוודאי שנוכל לוותר על אמצעי הזהירות האלה.
        </pre>
    </div>


    <div id="22">
        <h1>האם גם מתחסנים צריכים להיכנס לבידוד?</h1>
        <pre>
            נכון לכתיבת שורות אלה, בהתאם להנחיות משרד הבריאות,
            אם יש ברשותכם תעודת חיסון של משרד הבריאות (או תעודת החלמה מקורונה) - אין חובה להיכנס לבידוד, 
            גם במקרים כמו חשיפה לחולה מאומת או חזרה מחו"ל.

            את תעודת החיסון ניתן להנפיק שבוע לאחר קבלת המנה השנייה של החיסון. היא בתוקף לחצי שנה.
        </pre>
    </div>


    <div id="23">
        <h1>האם לפני קבלת החיסון כדאי לעשות בדיקה סרולוגית?</h1>
        <pre>
            אין המלצה כזאת, וגם אין צורך בכך.
            התברר ששיעור קטן מהנסיינים במחקר של פייזר קיבלו את החיסון לאחר שבעבר חלו בקורונה והחלימו.
            לא התגלו אצלם תופעות לוואי חריגות שלא נצפו אצל נסיינים שחוסנו בלי שחלו קודם לכן בקורונה.
        </pre>
    </div>


    <div id="24" dir="ltr">
        <a href="https://www.clalit.co.il/he/medical/vaccine/Pages/corona_vaccine_fizer.aspx" target="_blank">מקור מאתר כללית בריאות</a>
    </div>

</body>
</html>